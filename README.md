<div align="right" dir="rtl">

![banner](banner.jpg)


این طرح که از سوی جامعه فوسفا مطرح شده و در حال اجراست، با هدف همگام‌سازی تمام
جوامع آزاد فارسی مفید قرار است یک جو صمیمی و دوستانه میان جوامع آزاد ایران به
وجود آورد و مانع ضرر رساندن جوامع مضر به نرم‌افزار آزاد در ایران شود.

## ماده ۳ :
در سال های اخیر شاهد شکل گیری تعداد زیادی رویداد آزاد بوده ایم، به خصوص در دوران کرونا نیز رویداد های آزاد افزایش یافته است هر چند از حضوری به مجازی تغییر کرده اند اما در کل تعداد آنها افزایش یافته است... حالا با متحد شدن جوامع ما میتوانیم رویداد های بزرگتری برگزار و مدیریت کنیم.. بنابراین خوب است تمامی جوامع در اطلاع رسانی رویداد ها مشارکت داشته باشند و حداقل تلاش خود برای معرفی دگر جوامع عضو طرح را به عمل اورند.

- تبصره ۱ : به دلیل ایجاد شدن جو خوب و گسترده احتمال زیادی وجود دارد که فوسفا نیز رویداد های سراسری برگزار کند.


## ماده ۴ :
تحت هر شرایطی از هر جامعه میبایست یک نفر در هیئت مدیره حضور داشته باشد...


## ماده ۵ :
در ابتدا طرح اشاره شد که قرار است جوامع مضر را ریشه کن و جوامعی پاک داشته باشیم ، فلذا طبق ماده 5 طرح جوامع متحد قرار است با تغییر روند مدیریتی و بهبود این جوامع این موضوع را حل کرده و در صورتی که مدیران آن جامعه در این روند مقاومت کنند و افراد اون جامعه نیز از مدیریت جامعه خود ناراضی باشند..جوامع آزاد متحد آنها را در تغییر مدیریت آن جامعه یاری مینماید، از سویی برخی از جوامع به قدری مضر هستند که قابل بهبود نیز نیستند در اینجا تصمیم بر عهده هیئت مدیره است تا با تصمیم خود راهکاری برای آن جامعه اندیشه کنند.


## ماده ۶ :
نرم افزار آزاد همواره کمترین مشکل در آمدی را به خود اختصاص میدهد به عنوان مثال بنیاد هایی نظیر KDE و Gnome در آمد خود را با کمترین مشکل کسب و هزینه های خود را پرداخت میکنند اما دلایلی باعث شده این موضوع در ایران برعکس باشد و فرهنگ دونیت جای خود را در میان فرهنگ ایرانی پیدا نکرده باشد؛ لذا یکی از اهداف جوامع آزاد متحد ایجاد سکوی پرتابی برای نرم افزار های آزاد ایرانی خواهد بود و جوامع با کمک یک دیگر به محبوب شدن نرم افزار های آزاد ایرانی سرعت میبخشند..

- تبصره ۱ : در صورت اینکه جامعه ای نیاز به کمک مالی داشته باشد توصیه میشود ابتدا موضوع را میان جوامع متحد اعلام کرده و در صورتی که جامعه ای نتوانست به آن جامعه کمک کند به صورت عمومی درخواست حمایت کند.


## ماده ۷ :
بسیار پیش آمده است شرکت/استارت‌آپ های ایرانی در حمایت از جوامع آزاد فعالیت هایی انجام داده باشند و جوامع آن حمایت ها را پس زده باشند اما طبق ماده 7 این طرح تمامی جوامع متحد میتوانند و ملزم هستند در صورتی که لطمه ای به نرم افزار آزاد و جامعه آنها وارد نمیشود از شرکت های مختلف در تامین هزینه ها/سرور یا ... استفاده به عمل اورند.

- تبصره ۱ : این ماده شامل تمام شرکت ها اعم از دولتی/خصولتی/خصوصی میشود و نباید دیدگاه این شرکت ها نسبت به نرم افزار آزاد متفاوت باشد.
- تبصره ۲ : در صورت حمایت جوامع توسط هر شرکت هیئت مدیره میباست مانع دخالت آن شرکت در مدیریت جوامع متحد و فوسفا شوند!


## ماده ۸ :
در هیئت مدیره، از هر جامعه عضو یک نماینده حضور دارد. علاوه بر نمایندگان جوامع، به میزان حداکثر (نمایندگان جوامع + ۲) نماینده کل که از سوی تمامی جوامع با رای‌گیری گزیده می‌شوند نیز حضور دارند. در صورتی که نامزدهای نمایندگی کل از این مقدار فراتر رود، نماینده پایدارگر بنا به صلاحدید خود می‌تواند به میزان نامحدودی نماینده علی البدل به هیئت مدیره اضافه کند، در صورت کناره‌گیری یا برکناری یکی از اعضا، پایدارگر می‌تواند ایشان را به نمایندگی کل ارتقا دهد. هر ۲ سال اعضای هیئت مدیره انتخاب می‌شوند، بجز پایدارگر که دوره نمایندگی او برابر دو دورهٔ عادی است (۴ سال).

#### نمایندهٔ پایدارگر (ناظر و ثابت)
این نماینده در رای‌گیری داخلی در بین اعضای هیئت مدیره انتخاب می‌شود. هر دورهٔ او، برابر ۲ دورهٔ دیگر اعضاست و می‌تواند به مدت دو دورهٔ پشت سر هم (۴ دورهٔ عادی) این نقش را بگیرد. تمامی دسترسی‌های مدیریت مرکزی را داراست؛ در صورت برابری آرا می‌تواند علاوه بر رای معمولی خودش، به اندازه یک نماینده کل رای بیشتر بدهد. همچنین در صورتی که نماینده‌ای صلاحیت خود را از دست بدهد، پایدارگر می‌تواند پس از نظرسنجی و رای‌گیری همگانی در صورتی که اعضای جوامع موافق باشند، حق رای‌اش را کاهش دهد یا رای‌اش را بی‌اثر کند (تبدیل کردن به عضو علی البدل) یا وی را از هیئت مدیره به طور کامل برکنار کند.

#### نمایندهٔ ارشد
این نماینده در رای‌گیری داخلی در بین اعضای هیئت مدیره انتخاب می‌شود. حداکثر می‌تواند دو دورهٔ پشت سر هم این نقش را بگیرد. دسترسی‌های لازم توسط نمایندهٔ پایدارگر به وی داده می‌شود به طوری که از بعد از پایدارگر موثرترین نقش را دارد. ارشد شدن تفاوتی در حق رای معمولی او ایجاد نمی‌کند، اما می‌تواند علاوه بر رای معمولش، رای به بی‌اثر شدن رای یکی دیگر از نمایندگان (بجز نمایندهٔ پایدارگر) نیز بدهد.

#### برکناری پایدارگر و ارشد
در صورتی که پایدارگر به این نتیجه برسد که ارشد صلاحیت ارشد بودن را ندارد، یا ارشد صلاحیت پایدارگر را قبول نداشته باشد؛ نماینده شکاک می‌تواند برکناری نماینده مشکوک را به رای بگذارد، در این رای‌گیری ویژه باید حداقل ۶۰٪ نمایندگان موافق برکناری باشند.

#### نمایندگان جوامع
هر جامعه عضو یک نماینده در هیئت مدیره خواهد داشت؛ جوامع عضو می‌توانند فرد مشخصی را در داخل‌شان گزینش کنند و وی را به عنوان نماینده‌شان راهی هیئت مدیره کنند. اگر نماینده پایدارگر یکی از نمایندگان جوامع را با نظرسنجی برکنار کند، از آن جامعه درباره ماندن در میان جوامع متحد و نماینده جامعه‌شان نظرسنجی خواهد شد.

#### نمایندگان کل
هر عضو از هر یک از جوامع عضو به شرطی که دست‌کم ۶ ماه در دست‌کم یکی از جوامع آزاد عضو فعال بوده باشد می‌تواند نامزد نمایندگی کل شود. شمار ایشان نمی‌تواند بیشتر از (نمایندگان جوامع + ۲) باشد.

#### نمایندگان علی البدل
اگر نامزدهایی باشند که با اختلاف کمی نتوانسته باشند نمایندهٔ کل بشوند، با تصمیم نمایندهٔ پایدارگر نمایندهٔ علی البدل خواهند شد. مانند نیمکت‌گرم‌کن‌ها هستند (در رای‌گیری‌ها اثرگذار نیستند (حق رای ندارند) اما می‌توانند به دیگر نمایندگان در حل مسائل کمک کنند یا مشاوره دهند).
در صورت نیاز نمایندهٔ پایدارگر می‌تواند یکی از ایشان را به یک نماینده کل تبدیل کند.

- تبصره ۱
نماینده‌ای نمی‌تواند هم‌زمان هر دو سمت پایدارگر و ارشد را داشته باشد.
نمایندهٔ پایدارگر به شرطی که نمایندهٔ ارشد کناره‌گیری کرده باشد یا تعیین نشده باشد (میان دوره‌ها) می‌تواند بدون نظرسنجی ارشد شود.
اما اگر نمایندهٔ ارشد بخواهد پایدارگر شود، به شرطی که نماینده پایدارگر کناره‌گیری کرده یا معین نباشد، باید ابتدا از سمتش کناره‌گیری کند، سپس همانند دیگر اعضا برای سمت پایدارگر نامزد شود.
توجه داشته باشید که این بدان معنا نیست که نماینده‌ای در ابتدای دوره نمی‌تواند برای هر دو سمت نامزد شود (بجز نماینده‌ای که پایدارگر بوده و کناره‌گیری کرده که در بالا توضیح داده شد)؛ اگر در ابتدای دوره نماینده‌ای برای هر دو سمت نامزد شود، در هر کدام که اول شود پذیرفته می‌شود، اما اگر در انتخابات هر دو سمت اول شد، تنها می‌تواند یکی را انتخاب کند، سمت دیگر به نفر دوم انتخابات مربوطه محول خواهد شد.
اگر نماینده‌ای پایدارگر یا ارشد باشد و از این سمت کناره‌گیری کرده باشد یا او را برکنار کرده باشند، نمی‌تواند تا پایان دوره آن سمت دوباره در انتخابات آن نامزد شود.

## ماده ۹
جدا از آرای ویژه نمایندگان پایدارگر و ارشد که در ماده ۸ توضیح داده شد، نمایندگان در صورت تمایل می‌توانند آرای معمولی‌شان که بر اساس فعالیتشان در جوامع محاسبه می‌شود را تا سقف معین افزایش دهند. امتیازدهی به فعالیت نمایندگان در دوره‌های سه ماهه (میانگین فعالیت هر ماه در دوره سه ماهه) طبق جدول زیر صورت می‌گیرد :

|                             فعالیت                             |  حد نساب نمایندگان کل | حد نساب نمایندگان جوامع | امتیاز |
|:--------------------------------------------------------------:|:---------------------:|:-----------------------:|:------:|
|                 ارائه پیشنهادی* مفید در نشست‌ها                 | یک پیشنهاد در هر دوره |          مشترک          |   ۱    |
|               تولید محتوای نوشتاری یا کمک به آن                |     ۱۰ بند در ماه     |      ۱۵ بند در ماه      |   ۳    |
|                    تولید محتوای چندرسانه‌ای                     |    ۲۰ دقیقه در ماه    |     ۴۰ دقیقه در ماه     |   ۵    |
|          ایجاد/مشارکت در پروژه آزاد (بیرون از جوامع)           |    ۱ مشارکت* در ماه   |      مشارکت* در ماه     |   ۷    |
|          ایجاد/مشارکت در پروژه آزاد یکی از جوامع عضو           |    ۱ مشارکت* در ماه   |     ۲ مشارکت* در ماه    |   ۹    |
|   پیشنهاد*/برگزاری/کمک‌به برگذاری رویداد در یکی از جوامع عضو    |  یک رویداد در هر دوره |          مشترک          |   ۱۳   |
| پیشنهاد*/برگزاری/کمک‌به برگذاری رویداد مشترک در جوامع آزاد متحد |  یک رویداد در هر دروه |          مشترک          |   ۱۸   |

پیشنهادات به شرطی موجب افزایش حق رای نماینده خواهد شد که آن پیشنهاد به تصویب برسد/آن رویداد در نهایت برگزار شود.
تولید محتوا به شرطی حساب خواهد شد که محتوای مفید باشد؛ محتوای مفید یعنی محتوایی که به آگاهی مخاطب خود می‌افزاید.
هر مشارکت در پروژه برابر اضافه کردن یک ویژگی جدید با نوشتن برنامه یا پیشنهاد ویژگی (به شرط عملی شدن آن) یا رفع اشکال یا کمک به آن (آزمایش روی دستگاه خود و ارائه اطلاعات مفید) یا ۵ گزارش ایراد است.

- تبصره ۱: در اوقات خاصی از سال که خیلی‌ها درگیر می‌شوند و فعالیت‌ها کاهش پیدا می‌کند (مانند فصل امتحانات (دی و بهمن، خرداد و تیر)) فعالیت‌ها محاسبه نمی‌شوند و از فعالیت ماه‌های دیگر میانگین گرفته خواهد شد. علاوه‌بر این اوقات، نمایندگان می‌توانند درخواست دهند تا برای مدتی (حداکثر ۴ ماه) فعالیت‌های قبلی‌شان مرجع محاسبه حق رای‌شان بماند؛ به شرط اینکه پس از به پایان رسیدن این فرصت، کمبود فعالیت‌هایشان را جبران کنند. اگر نتوانند پس از یک دوره به روند گذشته بازگردند، دوره امتیازدهی بعدی حداقل رای برایشان لحاظ خواهد شد.
- تبصره ۲: حداقل حق رای هر نماینده جامعه ۱ رای به‌ازای هر ۵۰۰ نفر از جامعه‌شان است. حداقل حق رای هر نماینده جامعه نیز برابر (مجموع آرای نمایندگان جوامع تقسیم‌بر نمایندگان کل) است.
- تبصره ۳: نهایت حق رای ممکن ۲۰٪ مجموع آراست. در صورتی که حق رای نماینده‌ای به ۲۰٪ برسد، از آن پس دیگر فعالیت‌ها به حق رای او نمی‌افزایند.
- تبصره ۴: اگر در بین دوره‌های امتیازدهی جوامعی به جوامع آزاد متحد بپیوندند یا نمایندگان علی البدلی به نمایندگی کل ارتقا یابند؛ حق رای‌شان بر اساس میانگین فعالیت‌های سه ماه قبل از عضویت/ارتقا محاسبه می‌شود؛ ولی در اولین دوره امتیازدهی حق رای‌شان بر اساس میانگین فعالیت ماه‌هایی که در جوامع آزاد متحد حضور داشته‌اند محاسبه می‌شود.

#### رای‌گیری تغییر ساختارها و قوانین
نمایندگان پایدارگر و ارشد می‌توانند تغییر ساختارها، قوانین و حتی نام‌ها و نشان‌ها را به رای بگذارند. در این رای‌گیری ویژه، باید حداقل ۶۷٪ نمایندگان (کمی بیش از ۲/۳) موافق باشند. سایر نمایندگان اگر به ساختارها، قوانین، نام‌ها و نشان‌ها اعتراض دارند، باید یکی از نمایندگان پایدارگر یا ارشد را قانع کنند تا رای‌گیری صورت گیرد.

---

### جوامع عضو و دعوت شده به طرح
  
| نام جامعه | وضعیت |
|---|---|
| لین اکادمی | ✔️ |
| لینوکس فور لایف | ✔️ |
| دیسترو‌تیوی | ✖️ <sub>۳</sub> |
| سوزا پرشین | ✖️ |
| ارچ پارسی | ✖️ <sub>۲</sub> | 
| فدورا فارسی | ✖️ <sub>۱</sub> |
| فری نالج | ✔️ |
| شهریار | ✔️ |
| سیلیسیوم | ✖️ |
  
*۱* جوامع زیادی با عنوان فدورا فارسی حضور دارند و هیچ کدام دارای تاییدیه رسمی از سمت فدورا نیستند.
  
*۲* مدیران ارچ پارسی زمان کافی برای شرکت در رویداد ها و.. هیئت مدیره و.. نداشته، فلذا از عضویت در طرح خودداری کردند.
  
*۳* دیسترو‌تیوی به کل منحل گشت و نابود شد.

**توجه**
  
در توییتر و ماستودون نیز اعلام شد..
  
https://mas.to/@gnkalk/۱07۱435۲۱9354489۲4
  
https://twitter.com/gnkalk/status/۱45۱4۲0۱457۱3303563?s=۲0 
