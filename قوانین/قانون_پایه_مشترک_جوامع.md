<div dir="rtl" align="right">

# قانون پایه مشترک جوامع 
یکپارچه‌سازی و هماهنگی جوامع آزاد متحد به قانونی که پایه‌ای و مشترک به طور
یکسان در همه جوامع اجرا شود نیاز اساسی دارد؛ از این رو همه جوامع عضو ملزم به
اجرای این قانون هستند. در نوشتن این قانون کوشیده شده تا جای امکان نرمی، انعطاف
و مدارا شود و اقتدار و اختیارات مدیران و سرپرستان جوامع نگاه داشته شود

## ماده ۱: نگاه داشتن حرمت‌ها و رعایت عفت کلام
برای حفظ شأن و احترام اعضای جوامع، مدیران و سرپرستان جوامع باید به صلاحدید
خود با هر گونه توهین مستقیم به افراد (ملیت، نژاد، مذهب ، اعتقاد و…) در جوامع
برخوردی به‌سزا، به‌موقع و مناسب انجام دهند.

## ماده ۲: فراهم کردن آرامش و امنیت روانی اعضای جوامع
برای آرامش خاطر اعضای جوامع و کاهش تنش، التهاب و حواشی در جوامع، هرگونه محتوای
غیرقانونی، غیراخلاقی، خشونت‌بار، تهدیدآمیز، ناسزا، زشت و چندش‌آور مانند محتوای
مستهجن، دعوت به خشونت، ناهنجاری‌های اجتماعی یا نفرت‌پراکنی باید با برخوردی
به‌موقع و به‌سزا، به صلاحدید و توسط مدیران و سرپرستان جوامع روبه‌رو شود.

## ماده ۳: آراسته و پاکیزه نگاه داشتن جوامع
برای آراسته‌سازی، سامان بخشیدن و دادن فرصت برابر به همه اعضای جوامع برای مطرح
کردن پرسش‌ها، پاسخ‌ها، درخواست‌ها، ایده‌ها و سایر نظراتشان، مدیران و سرپرستان
جوامع باید به صلاحدید خود سازوکارهایی را برای مقابله و دفع هرزنامه‌ها،
ربات‌های زیان‌رسان و سایر تهدیدها، آسیب‌ها و حملات فضای مجازی بیندیشند.

+ **پیشنهاد:** مدیران و سرپرستان جوامع بهتر است کنار گروه اصلی جامعه‌شان در
همه بسترهای مجازی که حضور دارند، گروه‌های ویژه مجزا برای گفتگوهای تخصصی در
حوزه‌های تخصصی تشکیل دهند تا اعضای جوامع آسان‌تر و سریع‌تر به چیزی که
می‌خواهند برسند و گردانندگی جوامع نیز ساده‌تر شود.

## ماده ۴: کمک و همکاری همه برای اجرای قانون و پیشبرد اهداف و آرمان‌های مشترک
اجرای درست قانون به مشارکت و همکاری مردمی وابسته است، همه نمایندگان جوامع باید
قوانین را به درستی به آگاهی اعضای جوامع‌شان برسانند و برای مشارکت مردمی در
واپایش اجرای قوانین راهی بیندیشند.

همه نمایندگان در صورتی که در هر یک از جوامع عضو هستند باید تابع قوانین آن
جامعه باشند و تا جای امکان از راه‌هایی که مدیران و سرپرستان آن جامعه برای
مشارکت‌ها و گزارش‌های مردمی در نظر گرفته‌اند به اجرای قوانین کمک کنند.
<embed type="text/html" src="../license_notice.md">
---
<object data="../license_notice.md" type="text/plain"
width="500" style="height: 300px">
<a href="../license_notice.md">It seems not working!</a>
</object>
---
<iframe src="../license_notice.md" title="License Notice"></iframe>
---
<div class="license_notice_container">

</div>
</div>
